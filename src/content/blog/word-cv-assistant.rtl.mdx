---
title: "رزومه‌نویسی در ورد (Microsoft Word)"
id: "067"
dateUpdated: "2020-11-02"
datePublished: "2020-11-02"
categories:
  - "blog"
tags:
  - "resume"
  - "job-search"
slug: "word-cv-assistant"
image: ""
description: "اگر در نوشتن رزومه خود دچار مشکل شده‌اید، رزومه‌ ساز رایگان مایکروسافت ورد می‌تواند در نوشتن یک رزومه حرفه‌ ای به شما کمک کند. این مقاله آموزش گام به گام استفاده از این رزومه ساز است.
"
---

زمان تقریبی مطالعه: 3 دقیقه

اگر برای نوشتن رزومه خود به مشکل برخورده‌اید، ایده‌ای ندارید، نمی‌دانید چه کلماتی را برای توصیف مهارت‌ها و ویژگی‌های خود استفاده کنید، نمی‌دانید چه مهارت‌ها و سوابقی را باید در رزومه‌تان بیاورید و …، مایکروسافت در Office 365، ویژگی‌ای اضافه کرده است که این ابهامات را تا حدی برطرف می‌کند. در این یادداشت، به طور خلاصه به معرفی و آموزش استفاده از این ویژگی پرداخته‌ایم که می‌تواند به شما در داشتن یک رزومه بهتر کمک کند. اگر برای نوشتن رزومه خود، به کمک بیشتری نیاز دارید، در [این مقاله](https://10000rooz.ir/blog/resume-writing/) به طور مفصل درباره رزومه‌نویسی و نکاتی که باید برای نوشتن یک رزومه کارآمد بدانید، صحبت کرده‌ایم.

این ویژگی، با همکاری مشترک مایکروسافت و [لینکدین](https://10000rooz.ir/blog/how-to-write-a-professional-linkedin/) طراحی شده است و بر پایه اطلاعات و پروفایل‌های موجود در بستر لینکدین فعالیت می‌کند.

البته از آنجایی که امکان تهیه اپلیکیشن Office 365 و خرید عضویت آن در ایران وجود ندارد، می‌توانید برای استفاده از این ویژگی‌، از [سایت آفیس 365](https://www.office.com/) استفاده کنید. توجه داشته باشید که این ویژگی در مرورگر فایرفاکس در دسترس نیست. در ادامه به نحوه استفاده از رزومه ساز رایگان ورد می‌پردازیم:

1\. ابتدا وارد سایت شده و وارد اکانت مایکروسافت خود شوید.

2\. سپس در صفحه ابتدایی، روی آیکون Create کلیک کنید.

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد](https://10000rooz.ir/wp-content/uploads/2020/11/step-1-1.jpg)

3\. اکنون یک فایل ورد جدید ایجاد کنید.

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد
](https://10000rooz.ir/wp-content/uploads/2020/11/step-2-1.jpg)

4\. در زبانه Review، روی CV Assistant کلیک کنید.

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد
](https://10000rooz.ir/wp-content/uploads/2020/11/step-3-1.jpg)

5\. در پنجره باز شده، عنوان شغلی موردنظر خود را وارد کرده و آن را از لیست ظاهرشده، انتخاب کنید. در اینجا به طور نمونه، عنوان شغلی متخصص بازاریابی دیجیتال را بررسی کرده‌ایم.

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد
](https://10000rooz.ir/wp-content/uploads/2020/11/step-4-1.jpg)

پس از انتخاب شغل، پروفایل‌های لینکدینی که با این سمت شغلی ثبت شده‌اند، بررسی می‌شوند. سپس دستیار رزومه، به شما لیستی نشان می‌دهد که شامل چندبخش است.

در بخش اول، به شما نمونه‌ای از سوابق شغلی‌‌ای نشان داده می‌شود که در پروفایل‌های متخصصان بازاریابی دیجیتال نوشته شده است. می‌توانید از این سوابق، ایده بگیرید. اینکه چه تجربه‌هایی می‌توانند سابقه کاری محسوب شوند، چه ترتیب و قالبی برای نوشت سوابق شغلی مناسب است، بهتر است از چه کلماتی برای توصیف تجربه خود استفاده کنید، افراد فعال در حوزه کاری شما چه تجربه‌هایی دارند و ... .

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد
](https://10000rooz.ir/wp-content/uploads/2020/11/step-5-1.jpg)

در بخش بعدی، مهم‌ترین مهارت‌هایی که در این عنوان شغلی لازم است به شما نشان داده می‌شود. این بخش، علاوه بر کمک کردن به شما در نوشتن یک رزومه حرفه‌ای‌تر، می‌تواند ایده‌ای باشد از اینکه برای دیده شدن در حوزه کاری خود، بهتر است به سراغ کسب و تقویت چه مهارت‌هایی بروید.

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد
](https://10000rooz.ir/wp-content/uploads/2020/11/step-6-1.jpg)

در بخش پایانی، دستیار رزومه ورد، نمونه‌ای از پیشنهاد‌های کاری‌ای را که در این حوزه در لینکدین فعال است، به شما نشان می‌دهد. برای دسترسی به لیست کامل این پیشنهادات، می‌توانید از See More Jobs on LinkedIn استفاده کنید. 

![ساخت رزومه حرفه‌ای با ورد مایکروسافت
رزومه ساز رایگان مایکروسافت
نحوه ساخت رزومه کاری حرفه‌ای با ورد
](https://10000rooz.ir/wp-content/uploads/2020/11/step-7-1.jpg)

همچنین برای استفاده از دستیار رزومه آفیس 365، می‌توانید از این ویدیوی آموزشی‌ای که خود این مجموعه تهیه کرده است، کمک بگیرید. 

ویدیو نحوه استفاده از دستیار رزومه ورد

## جمع‌بندی

در این مقاله به نحوه ساخت رزومه حرفه‌ای با ورد مایکروسافت پرداخیتم. گام به گام با این آموزش پیش بروید، از فیلم آموزشی کمک بگیرید و رزومه خود را بنویسید.
