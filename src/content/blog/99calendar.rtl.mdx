---
title: "تقویم برنامه‌ریزی سال ۱۳۹۹"
id: "001"
dateUpdated: "2020-02-13"
datePublished: "2020-02-13"
categories:
  - "news"
  - "blog"
tags:
  - "productivity"
  - "download"
slug: "99calendar"
image: ""
description: "سالنمای کاربردی ۱۴۰۱ طراحی و منتشر شد. از این صفحه می‌توانید دانلود کنید.لینک دانلود تقویم ۱۳۹۹ دیگر فرستاده نمی‌شود. داریم به روزهای شروع سال ۱۳۹۹ نزدیک میشیم. چیزی نمونده تا آخرین سال قرن رو هم آغاز کنیم و آماده بشیم برای تجربیات جدیدتر. قطعا روزهای سال ۹۹ هم هیچ تفاوتی با ۱۰۰ سال گذشته‌اش نداره"
bulletListDescription:
  - "مناسب برای هدف‌گذاری سالانه"
  - "شامل ۷ فایل در ابعاد و طرح‌های مختلف"
  - "به‌همراه نسخهٔ بک‌گراند دسکتاپ"
---

سالنمای کاربردی ۱۴۰۱ طراحی و منتشر شد. [از این صفحه می‌توانید دانلود کنید.](https://10000rooz.ir/1401cal)
لینک دانلود تقویم ۱۳۹۹ دیگر فرستاده نمی‌شود.

داریم به روزهای شروع سال ۱۳۹۹ نزدیک میشیم. چیزی نمونده تا آخرین سال قرن رو هم آغاز کنیم و آماده بشیم برای تجربیات جدیدتر. قطعا روزهای سال ۹۹ هم هیچ تفاوتی با ۱۰۰ سال گذشته‌اش نداره اما خب شاید همین آخری بودنش و اینکه قراره پرونده قرن رو برامون ببنده بتونه به یه بهونه خوب برای این باشه که فکر کنیم، قبل از اینکه وارد قرن جدید بشیم، دوست داریم چه کارهایی رو انجام داده باشیم و دست به کار بشیم.

می تونیم به سال 99 به چشم یه فرصت برای آماده شدن برای قرن جدید نگاه کنیم. برای اینکه بیشتر تلاش کنیم و به سمت هدف‌هامون قدم برداریم تا شروع قرن جدید، شروع مرحله جدیدی از زندگی ما هم بشه.

امسال رو نذارین مثل سال‌های قبل بشه! آخه معمولا وقتی اول سال هدف‌هامون رو می‌نویسیم با خودمون میگیم خب یکسال وقت داریم اما چشم باز می‌کنیم و میبینیم که آخر سال شد و چه زود گذشت و هنوز کلی راه داریم تا تیک زدن هدف‌ها...

برای همین تقویم برنامه‌ریز ۹۹ رو طراحی کردیم که بتونیم کل سال رو جلو چشمون ببینیم و بهمون نشون بده که چقدر (کم) وقت داریم. این تقویم کل سال رو یک جا یک جا بهتون نشون می‌ده. کافیه ببینید چه هدف‌هایی دارید و تا کی می‌خواهید به هر کدوم برسید. روزهای تعطیل و هفته‌ها روی این تقویم مشخص شده تا بتونید دقیق‌تر برنامه‌ریزی کنید. مثلا اگه می‌خواهید کل خرداد ماه رو یک پروژه وقت بذارید، این تقویم به شما نشون می‌ده که کل خرداد یعنی فقط 17 روز کاری!

![](https://10000rooz.ir/wp-content/uploads/2020/03/photo_۲۰۲۰-۰۳-۰۴_۲۳-۴۱-۳۸-1024x650.jpg)

وقتی بفهمید چقدر کم وقت دارید، خود به خود دست به کار می‌شید و به سمت هدف‌هامون می‌رید. این کارکرد استرس مثبت هست. پس کافیه برای هدف‌هایی که دارید زمان مشخص کنید و اون رو روی تقویم بنویسید. البته نباید استراحت رو توی برنامه‌ریزی فراموش کرد و گرنه دچار فرسودگی کاری یا Burn Out می‌شیم.

![](https://10000rooz.ir/wp-content/uploads/2020/03/poster_mockup_v1.0_timeasleyfdf-1024x1024.jpg)

![](https://10000rooz.ir/wp-content/uploads/2020/03/OSXDCD1-1024x819.jpg)

## چجوری برنامه‌ریزی کنیم؟

وقتی اسم برنامه رو می‌شنویم، چیزی که تو ذهنمون میاد جدول‌های زمانبندی شده است که برای هر ساعت از روز می‌گه دقیقا باید کجا باشیم و چیکار بکنیم! و وقتی بعد چند روز می‌فهیم این برنامه عملی نیست، اون برنامه رو برای همیشه فراموش می‌کنیم و ما هم مثل قبل همون کارایی که می‌کردیم رو ادامه می‌دیم.

اینجا ما نمی‌خوایم چنین برنامه‌ریزی‌ جزئی‌ای بکنیم. قرار نیست مشخص کنیم هر روز دقیقا چه کارهایی انجام دهیم. چون در اکثر وقت‌ها ما می‌دونیم برای اینکه به هدف‌هامون برسیم چه کارهایی باید بکنیم. اما مشکل اصلی اینجاست که خیلی وقت‌ها درگیر روزمرگی می‌شیم و هدف‌های اصلیمون از جلوی چشمامون کنار می‌رن و فراموششون می‌کنیم، یا فکر می‌کنیم همیشه برای انجامشون وقت هست. به نظر ما اگه فقط هدف‌هامون رو جلو چشمون بذاریم خودمون می‌دونیم که برای اون روز یا هفته چه کارهایی رو باید تو اولویت بذاریم و کدوم‌ها رو اولیتش رو کم کنیم.

برای همین برنامه‌ریزی سالانه قراره به این بپردازه که می‌خواهیم در سال بعد به چه هدف‌هایی برسیم و چه موقعی. بعد از اون هدف‌ها یا اقدام‌های لازم اون رو روی تقویم بنویسیم که همیشه جلو چشممون باشه.

پرسشنامه زیر به شما کمک می‌کنه تا هدف‌های سال بعدتون رو کنکاش کنید. البته اینکار از بررسی سال گذشته شروع می‌شه. چون تجربه سال گذشته باید مبنایی برای برنامه‌ریزی سال بعد باشه. ما نمی‌تونیم بدون در نظر گرفتن جایی که هستیم مسیری به جایی که می‌خوایم برسیم ترسیم کنیم.

این پرسشنامه فقط برای زندگی کاری شما در نظر گرفته شده ولی می‌تونید سؤال‌های آن را به صورت کلی‌تر از خودتون بپرسید و اهداف زندگی شخصی خودتون رو بنویسید.

## دانلود تقویم

لینک دانلود شامل 7 فایل زیر است:

- **تقویم دیواری 100 سانتی‌متر در 70 سانتی‌متر** که بدرد آدمای خیلی سر شلوغ، مدیرهای با اتاق کار خیلی بزرگ یا استفاده مشترک در یک تیم کاری می‌خوره.
- **تقویم دیواری 100 سانتی‌متر در 70 سانتی‌متر به همراه شماره هفته‌ها** که مثل تقویم بالایی هست ولی برای برنامه‌ریزی هفته‌محور مناسب‌تر است.
- **تقویم دیواری 70 سانتی‌متر در 50 سانتی‌متر** که برای استفاده فردی (و نه تیمی) مناسب است.
- **تقویم دیواری 70 سانتی‌متر در 50 سانتی‌متر به همراه شماره هفته‌ها** که مثل تقویم بالایی ولی برای برنامه‌ریزی مناسب‌تر هست.
- **تقویم دیواری رنگی 70 سانتی‌متر در 50 سانتی‌متر** که برای کسایی که دوست دارن محیط اطرافشون رنگی‌تر باشه! (البته به نظر ما، تقویم ساده موقع برنامه‌ربزی حس تمرکز بیشتری می‌ده. برای همین هم نسخه ساده و هم رنگی رو گذاشتیم که خودتون انتخاب کنید.)
- **تقویم دیواری رنگی 85 سانتی‌متر در 54 سانتی‌متر با ستون‌های روز‌های هفته** (واقعا نمی‌دونیم چی باید صداش بزنیم ولی فایلشو که باز کنید خودتون می‌فهمید منظورمون چی بود!). برخی افراد ترجیح می‌دهند روزها را به این شکل ببیند. باز هم فکر می‌کنیم این سلیقه هست برای همین این ورژن هم کنار بقیه قرار دادیم تا خودتان انتخاب کنید.
- **تقویم A4** که هر فصل در یک صفحه‌ A4 قرار گرفته است و می‌توانید به صورت دیواری یا دفترچه‌ای استفاده کنید.
- **و تقویم برای بک‌گراند دسکتاپ** (فرمت PNG)

تقویم A4 رو می‌تونید با هر پرینتری چاپ کنید. بقیه تقویم‌ها رو می‌تونید در دفتر‌های فنی یا چاپخانه‌ها توسط دستگاه پلاتر چاپ کنید. در صورت نیاز می‌تونید یک فایل رو در ابعاد بزرگتر یا کوچک‌تر از ابعاد طراحی شده‌اش چاپ کنید.

فایل‌های تقویم رو می‌تونید از اینجا دانلود کنید. اگه این تقویم رو دوست داشتید، حتما به دوستاتون هم معرفیش کنید.

سالنمای کاربردی ۱۴۰۱ طراحی و منتشر شد. [از این صفحه می‌توانید دانلود کنید.](https://10000rooz.ir/1401cal)
لینک دانلود تقویم ۱۳۹۹ دیگر فرستاده نمی‌شود.
